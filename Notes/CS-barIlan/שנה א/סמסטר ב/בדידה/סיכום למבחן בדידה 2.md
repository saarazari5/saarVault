# עוצמות 
העוצמה של $A$ מסומנת ב $|A|$ , אינטואיטיבית עוצמה מסמלת את כמות האיברים בקבוצה סופית ומייצגת איזשהו מדד לגודל של קבוצות אינסופיות. 
נסמן : 
$$\mathbb{N}=\aleph_{0}$$
כמו כן נסמן :
$$\mathbb{R}=\aleph$$
והיא נקראת גם עוצמת הרצף.

#### שיוויון עוצמות 
העוצמה של קבוצה $A$ שווה לעוצמה של קבוצה $B$ אם קיימת $f:A\rightarrow{B}$ פונקצייה חח״ע ועל כלומר, הפיכה. 
כמו כן כמובן שיתקיים $|A|=|B|\leftrightarrow{|B|=|A|}$ . (כלומר קיימת פונקצייה הפיכה מ $B$ ל $A$ גם כן.)
(ניתן לסמן גם שיוויון בין עוצמות כך $A\sim{B}$) .

באופן הזה מתקיים :
$$|\mathbb{N}|=|\mathbb{Q}|=|\mathbb{Z}|=|\mathbb{N}\times\mathbb{N}|=|\mathbb{N}\times\mathbb{N}\times\dots\times\mathbb{N}|=\aleph_{0}$$
האחרון נכון עבור מספר סופי בלבד כלומר $n$-יה סדורה. 

באופן כללי קבוצה שעוצמתה שווה לעוצמה זו תקרא __בת מנייה__ .
וכמו כן, אפשר להראות ש 
$$|\mathbb{R}|=|\mathbb{R}\times\mathbb{R}|=|\mathbb{C}|=|(a,b)|=|[a,b]|=|(a,b]|=|[a,b)|=|[a,\infty)|=|(-\infty,b]|=\aleph$$
$$|\mathbb{R}|=|\mathbb{R\times R}|=|\mathbb{R\times R\times R\times R\dots\times R}|=\aleph$$
(גם כאן האחרון נכון עבור $n$-יה סדורה, ולא על מספר אינסופי).

כמו כן :
$|A_1=B_1|$ וגם $|A_2=B_2|$
אז:
$|A_1\times{A_2}|=|B_2\times{B_1}|$

__משפטים חשובים נוספים על שיוויון עוצמות__ 
* $A\subseteq{B}\rightarrow{|A|\leq{|B|}}$ 
* כל קבוצה אינסופית תקיים שעוצמתה גדולה או שווה ל עוצמת הטבעיים 
* איחוד בן מנייה של קבוצות בנות מנייה הוא בן מנייה $\forall_{n\in\mathbb{N}}{|A_n|\leq\aleph_0}\rightarrow|\bigcup_{n\in\mathbb{N}} A_n|\leq\aleph_0$

__מה הקשר בין $\aleph$ לבין $\aleph_0$ ?__
ניתן להראות שלא קיימת פונקצייה הפיכה בין השניים . על פי שיטת הלכסון. 
שיטת הלכסון היא שיטה שבאופן כללי עוזרת להפריך היתכנות של פונקצייה חח״ע ועל בין שני קבוצות, במקרה שלנו עבור הקבוצה $(0,1)$ אקח ופונקצייה המשייכת בין מספר טבעי לאיבר בקבוצה זו, אוכל לבנות מספר שלא ייתכן שקיים מספר טבעי שהפונקצייה תחזיר אותו.

נסמן את הפונקצייה שלנו 
$$\displaylines{
f(1)=0.a_{11}a_{12}a_{13}\dots a_{1n}\dots\\
f(2)=0.a_{21}a_{22}a_{23}\dots a_{2n}\dots\\
\vdots\\
f(n)=0.a_{n1}a_{n2}a_{n3}\dots a_{nn}\dots\\
\vdots
}$$

כעת נשים לב לספרות $a_{mm}$ בכל אחד מערכי הפונקצייה הנ״ל ונגדיר $z=0.z_{1}z_{2}z_{3}\dots{z_{n}}\dots$ ונגדיר $$z_{n}=\begin{cases}
    8 & a_{nn}=9 \\
     a_{nn}+1 & else
  \end{cases}$$
  כלומר העלנו כל ספרה באלכסון ב $1$ ומהבנייה של $z_{n}$ נובע שלכל $n$ יתקיים ש $z_{nn}\neq{a_{nn}}$ ולכן המספר הזה לא יכול להיות שייך ל $Img(f)$. שיטה זאת נקראת באופן כללי [האלכסון של קנטור](https://he.wikipedia.org/wiki/%D7%94%D7%90%D7%9C%D7%9B%D7%A1%D7%95%D7%9F_%D7%A9%D7%9C_%D7%A7%D7%A0%D7%98%D7%95%D7%A8).

#### אי שיוויון בין עוצמות 
אנו אומרים ש $|A|\leq{|B|}$ אם ורק אם קיימת פונקצייה $f:A\rightarrow{B}$ חח״ע , וזה יתקיים אם ורק אם קיימת $g:B\rightarrow{A}$ פונקצייה על.
ונאמר ש $|A|<|B|$ אם הנ״ל מתקיים וגם $A\nsim{B}$. 

__משפט קנטור__ 
$$|A|<|P(A)|$$ אפשר להראות ש $P(\mathbb{N})\sim\mathbb{R}$ . ההוכחה של זה נובעת ממשפט __קנטור- שרדר ברנשטיין__ 

__משפט קנטור-שרדר ברנשטייין__
תהיינה $A,B$ קבוצות אזי , 
$$|A|=|B|\leftrightarrow{|A|}\geq{|B|}\wedge{|A|\leq|B|}$$
לכן, אם נרצה להוכיח שיווין עוצמות אפשר לעשות זאת במספר דרכים : 
* לפי ההגדרה - מציאה של פונקצייה הפיכה 
* שימוש בקנטור שרדר ברנטשיין, וכאן יש כמה אפשרויות נוספות - 
	1) למצוא $f:A\rightarrow{B},g:B\rightarrow A$  חח״ע
	2) למצוא באופן דומה שני פונקציות על
	3) למצוא שני פונקציות באותו כיוון כאשר אחת חח״ע והשנייה על.


#### אריתמטיקה של עוצמות 
* בהינתן $A_1$ ו $A_2$ קבוצות זרות אז:
$|A\cup{B}|=|A|+|B|$
* לכל $A_{1}$ ו $A_{2}$ מתקיים :
$|A\times{A_2}|=|A|\cdot{|B|}$ 

##### עקרון המקסימום 
עבור עוצמות שונות מ $0$ $\alpha$ ו $\beta$ יתקיים :
$$\alpha+\beta=\alpha\cdot\beta=max\{{\alpha,\beta}\}$$
##### חזקה
$|A|^{|B|}=|A^B|$

אם $B$ קבוצה אינסופית אז:
$$\forall_{2\leq\alpha\leq|B|}:{2^{|B|}}=\alpha^{|B|}$$ מסקנה: $|P(A)|=2^{|A|}$

#### הקבוצה הריקה
$|\varnothing|= 0$  
$|A|\cdot{0}=0$ 
$|A|^{0}=1$
$0^k=0$
$0^0=1$



![[Pasted image 20220702122105.png]]

__פתרון__ אנו יודעים שקיימת פונקצייה $f:A\times A\rightarrow A$ הפיכה (קיימת כזאת גם לכיוון השני). נרצה להוכיח שקיימת 
$g:P(A)\times P(A)\rightarrow P(A)\wedge h:P(A)\rightarrow P(A)\times P(A)$  פונקציות חח״ע לאחר מכן השיוויון יתקיים לפי קש״ב. 

נתחיל דווקא מ $h$ , ונגדיר אותה באופן הבא :
$h(B\subseteq{A})=(B,B)$ 
אם ניקח קבוצות שונות אז כמובן שגם הזוג הסודור המורכב באותן קבוצות יהיה שונה לפי איך שמוגדר שיוויון בין זוגות סדורים.  כלומר $h$ חח״ע. 

כעת, נרצה להגדיר את $g$ , לשם כך ניעזר בנתוני השאלה. ובפונקצייה $f$. יהיה קצת קשה לחבר בין הנתון ל $g$ נרצה לחבר בינהם באמצעות ״פונקצייה מקשרת״ כלומר נגדיר פונקצייה חדשה שתקשר בין העוצמות של שני הדברים . 

נתחיל, $t:P(A)\times P(A)\rightarrow P(A\times A)$  אינטואיטיבית היה אפשר לחשוב על לקיחה של זוג סדור של שני קבוצות והפעלת האופרטור של מכפלה קרטזית על שני קבוצות אלה, אך זאת לא תהיה קבוצה חח״ע מהסיבה ש הקבוצה הריקה שייכת ל $P(A)$ והמכפלה הקרטזית שלה עם כל קבוצה אחרת הינו הקבוצה הריקה בעצמה. 

על מנת להתגבר על הבעיה הזאת ועדיין להשתמש באינטואצייה שלנו , נעשה את הדבר הבא, אנחנו יודעים ש $A$ קבוצה אינסופית, לכן בהכרח קיימים $a_{1}\neq a_{2}$ ששייכות ל $A$ כלומר נוכל להגדיר את $t$ באופן הבא :

$$t(B_{1},B_{2})=\{B_{1}\cup\{a_1\}\}\times\{ B_{2}\cup \{ a_{2}\}\}$$

נוכיח ש $t$ חח״ע , יהי $(B_{1},B_{2}),(C_{1},C_{2})$ כך ש $t_{B}=t_{C}$ (זה סימון לשם הנוחות). יתקיים ש 
$$\{B_{1}\cup\{a_1\}\}\times\{ B_{2}\cup \{ a_{2}\}\}=\{C_{1}\cup\{a_1\}\}\times\{ C_{2}\cup \{ a_{2}\}\}$$
ומכיוון שהקבוצות אינן ריקות נוכל להסיק ש 
$$\displaylines{
\{B_{1}\cup\{a_1\}\}=\{C_{1}\cup\{a_1\}\}\\
\{B_{2}\cup\{a_2\}\}=\{C_{2}\cup\{a_2\}\}
}$$
עם זאת, זה לא מספיק כדי להוכיח שהקבוצות שוות. למשל עבור $B_{1}=\emptyset$ ו $C_{1}=\{ a_{1}\}$ נקבל את השיוויון הנ״ל למרות שהקבוצות לא שוות.

כדי לטפל בבעיה, נוכל לשנות טיפה את ההגדרה של $t$ ונגדיר : 
$$t(B_{1},B_{2})=\{ B_{1}\times\{ a_{1}\}\}\cup\{ B_{2}\times\{ a_{2}\}\}$$

נוכיח שזאת אכן פונקציה חח״ע , יהי $(B_{1},B_{2}),(C_{1},C_{2})$ כך ש $t_{B}=t_{C}$. יתקיים ש 

$$\{B_{1}\times\{a_1\}\}\cup\{ B_{2}\times \{ a_{2}\}\}=\{C_{1}\times\{a_1\}\}\cup\{ C_{2}\times \{ a_{2}\}\}$$
ומכיוון שהקבוצות אינן ריקות נוכל להסיק ש 
$$\displaylines{
\{B_{1}\times\{a_1\}\}=\{C_{1}\times\{a_1\}\}\\
\{B_{2}\times\{a_2\}\}=\{C_{2}\times\{a_2\}\}
}$$

הסיבה שזה נכון היא כי $a_{1}\neq a_{2}$ ולכן בוודאות בכל אגף יתקיים שאיחוד הקבוצות הן __זרות__ לכן בהכרח יש שיוויון בין שני האגפים היכן ש$a_{2}$ נמצא בצד ימין של הזוג ומצד שני יש שיווין בין האגפים היכן ש $a_1$ נמצא בצד ימין של הזוג הסדור. 

__המשפט המדוייק לכך הוא:__ בהינתן $A_{i},B_{i}:i\in[n]$ סדרת קבוצות המקיימות 
$$\bigcup_{i=1}^{n}A_{i}=\bigcup_{i=1}^{n}B_{i}$$
ובנוסף מקיימות 
$$\forall_{i,j\in[n]}:A_{i}\neq A_{j}\wedge B_{i}\neq B_{j}$$
אזי : 
$$\forall_{i\in[n]}\exists!_{j\in[n]}:A_{i}=B_{j}$$
במצב שלנו במקרה זה יוצא מסודר בגלל שבזוג סדור , אם יש שיוויון וגם אם צד ימין של זוג אחד שווה בהכרח לצד ימין של זוג אחד בהכרח צד שמאל של הזוגות שווה.

נחזור לתרגיל, מהשיוויון הנ״ל אכן חייב להתקיים ש $B_{i}=C_{i}:i\in[2]$. ואכן הפונקצייה $t$ כעת חח״ע.

כעת נגדיר $j:P(A\times A)\rightarrow P(A)$ על ידי : 

$$j(X\in P(A\times A))=f[X]=\{ h(x,y)|(x,y)\in X\}$$
כלומר לכל תת קבוצה של $A\times A$ הפונקצייה $j$ תחזיר את התמונה המצומצמת של $f$  ביחס ל קלט. 
נוכיח ש $j$ חח״ע , יהי $X_{1},X_{2}$ כך שהן שונות ונוכיח שהתמונות של הפונקצייה $j$ גם כן שונות. 
$X_{1}\neq X_{2}$ לכן קיים זוג ב $X_{1}$ שלא שייך ל $X_{2}$ או ההפך(בלי הגבלת הכלליות נניח שהיא שייכת ל$X_{1}$)
מכיוון שאנחנו מבקשים את התמונה המצומצמת של $f$ שהיא פונקצייה על ובפרט חח״ע, אנחנו יודעים שלא ייתכן שהפעלת $f$ על האיבר השייך ל $X_{1}$ נסמנו $x_{1}$ יהיה שייך לתמונה המצומצמת של $f$ על $X_{2}$ אם נניח בשלילה שזה כן היה יכול להתקיים אז או ש $x_{1}$ היה שייך ל $X_{2}$ __בסתירה__ לנתון. או שקיים $x_{2}$ ששייך ל $X_{2}$ ושונה מ $x_{1}$ כך שהפעלת $f$ עליו תיתן את $f(x_{1})$ אבל כיוון ש $f$ הפיכה נקבל  $x_{1}=x_{2}$ __בסתירה__ .

סה״כ הראנו ש $h,j$ חח״ע ולפי משפט $h\circ j$ היא גם כן חח״ע. (הדבר היה נכון גם על פונקציות על). נשים לב שההרכבה בינהן תהיה 
$$t\circ j:P(A)\times P(A)\rightarrow P(A)$$
שזה בידיוק מה שחיפשנו. כלומר נוכל להגיד ש $g=t\circ j$ וסך הכל לפי קש״ב נקבל : 
$$|P(A)\times P(A)|=|P(A)|$$
__כנדרש__ .

![[Pasted image 20220702145535.png]]
1) אנחנו יודעים ש  $P(\mathbb{N})\sim\mathbb{R}$ ולכן הטענה בסעיף 1 , שקולה לטענה של $P(\mathbb{N})\times P(\mathbb{N})\sim P(\mathbb{N})$. וכעת זאת בידיוק הטענה מסעיף א על קבוצה ספציפית שהיא הטבעיים.. 
__נשים לב שהסיבה שניתן להציב כמו שהצבנו היא מהטענה הבאה:__ יהי $A\sim B$ אזי : 
$A\times A\sim B\times B$ .
2) נוכל להשתמש בהוכחה הקודמת כבסיס לאינדוקצייה ונשאר להוכיח רק את צעד האינדוקצייה, נניח שהטענה נכונה עבור $n$ ונוכיח עבור $n+1$ .

יתקיים $\mathbb{R}^{n+1}=\mathbb{R}^{n}\times \mathbb{R}$ , לפי הנחת האינדוקצייה יתקיים $\mathbb{R}^{n}\sim \mathbb{R}$  לפי הטענה על מכפלה קרטזית נוכל להגיד ש $\mathbb{R^{n}\times R} \sim \mathbb{R\times R}$ וסך הכל לפי הטענה מסעיף א יתקיים 
$\mathbb{R\times R}\sim \mathbb{R}$ ולכן $\mathbb{R}^{n+1}\sim\mathbb{R}$ __כדרוש__ . 


# קומבינטוריקה
מילת המפתח היא ״כמה״ 
#### תמורות
__תמורות__ - בכמה אופנים שונים ניתן לסדר $n$ איברים בשורה? $n!$ , סידור מהסוג הזה נקרא תמורה (הגדרה מדוייקת יותר בליניארית 2). אפשר להכליל את העניין בכמה אופנים:

1) סידור במעגל- בכמה אופנים שונים ניתן לסדר $n$ איברים במעגל? $(n-1)!$ 
2) תמורה עם חזרות- למשל , בכמה אופנים אפשר לסדר בשורה את המילה MISSISSIPPI ?  כאן יש 11 אותיות שונות חלקן חוזרות על עצמן. באופן כללי, סידור של $n$ איברים בשורה כאשר יש $m$ סוגים שונים של אובייקטים - $k_{1}$ מהסוג הראשון , $k_{2}$ מהסוג השני וכך נמשיך  עד $k_{m}$ . עבור הדוגמה הנ״ל : יש 4 סוגים על $n=11$ ויתקיים $k_{1}=1,k_{2}=4,k_{3}=4,k_{4}=2$.

סה״כ התשובה היא : 
$$\binom{n}{k_{1},k_2,k_3\dots,k_{m}}=\frac{n!}{k_{1}!k_{2}!k_{3}!\dots k_{m}!}$$
#### בחירה של k פעמים מתוך n אפשרויות
בכמה אופנים ניתן לבחור $k$ פעמים מתוך $n$ אפשרויות? לשם שנוכל לענות על כך , נצטרך לשאול שאלה קצת יותר מפורטת והיא :
* האם יש או אין חזרה? כלומר האם ניתן לבחור את אותה אפשרות יותר מפעם אחת?
* האם יש או אין חשיבות לסדר? כלומר האם אותן אפשרויות שנבחרו בסדר שונה מתארות את אותה תוצאה או לא? 

נסדר את התשובות לשאלות הללו בטבלה 

| אסורות חזרות | מותרות חזרות |                |
| ---------------- | ----------------- | -------------- |
| $\frac{n!}{(n-k)!}$       | $n^{K}$           | עם חשיבות לסדר |
|        $\binom{n}{k}$           |        $\binom{n+k-1}{n-1}=\binom{n+k-1}{k}$        |    בלי חשיבות לסדר            |

__הגדרה__ הסימון $\binom{}{}$ נקרא המקדם הבינומי
$$\binom{n}{k}=\frac{n!}{k!(n-k)!}$$
__מתקיים:__ $\binom{n}{k}=\binom{n}{n-k}$ .

#### עקרון הסכום 
מבחינת הגדרה מתמטית הוא זהה למשפט שרשמנו על חיבור עוצמות של קבוצות זרות, מבחינת ההסבר הקומבינטורי, עקרון הסכום אומר שאם מחלקים את הספירה שלנו למקרים שונים, התוצאה הכוללת תהיה חיבור של כל החלוקות שעשינו. למשל, נניח שנרצה לבנות סיסמה עם $4$ ספרות, אחת מהן היא בידיוק $2$. קצת קשה לבנות לזה משהו גורף, אבל נוכל לחלק ל4 מקרים, $2$ בספרה הראשונה יהיה המקרה הראשון, בספרה השנייה במקרה השני וכן האלה. חישוב של כל אחד בנפרד הוא כבר די קל, ולבסוף רק נשאר לחבר את הכל. כלומר אנחנו מתייחסים לאחת האופציות כנתון , מחשבים את הסידור הנותר ומחברים הכל, במקרה הזה על כל אחד מהספרות שנמקם את $2$ יש $9^{3}$ אפשרויות למקם את שאר הספרות בתארים שנשארו, כלומר לחבר 4 פעמים אחת לכל אופצייה שנמקם את $2$ , $9^3$ וסה״כ נקבל $9^{3}\cdot 4$. 
 
__מסקנה מעקרון זה__ היא שאם קבוצה אחת מוכלת בשנייה, אז ניתן לחסר בין התוצאות כדי להגיע לתוצאה הכוללת. (חיסור בין הקבוצה המכילה למוכלת כמובן).

#### עקרון הכפל 
גם עקרון זה דומה לעקרון שרשמנו כל עוצמה של מכפלה קרטזית של קבוצות. באופן דומה מבחינה קומבינטורית זה אומר שאם מחלקים את התוצאה לחלקים, כדי להגיע לתוצאה הכוללת ניתן להכפיל אותן. אפשר להסתכל על זה כמו עץ החלטות, שההחלטה הבאה נובע מההחלטה הקודמת ולכן מדובר בכפל.
למשל עבור הדוגמה עם הסיסמה בת 4 ספרות שספרה אחת בידיוק חייבת להיות 2, נוכל להסתכל על באופן הבא: 
נבחר היכן למקם את הספרה $2$ לאחר מכן נבחר היכן למקם את הספרות במקומות הנותרים. כלומר על כל אפשרות שנבחר מתוך 4 אפשרויות למיקום של 2 יש $9^3$ אפשרויות אחרות לכל אחד מהמקומות האחרים ולכן נקבל $4\cdot 9^3$
 

![[Pasted image 20220702180939.png]]

נסמן $x_{1},x_{2},x_{3}$ כאיברי המשוואה שנרצה שתקיים $x_{1}+x_{2}+x_{3}=100$ , עם זאת , זה לא מספיק לבחור  3 מספרים שסכומם יהיה 100, אלא צריך לשלושתם יהיו זוגיים, או שיש אחד זוגי ושניים אי זוגיים. 
 לפי עקרון הסכום נוכל לחשב כל אפשרות כזאת בנפרד ולחבר. 
* כמה אופנים ניתן לבחור 3 מספרים זוגיים מ $[100]$ ? כיוון שאנחנו בוחרים מתוך קבוצה אזי אין חזרה ואין חשיבות לסדר. ואם נרצה רק זוגיים אנחנו בוחרים בעצם $k=3$ פעמים מתוך 50 מספרים זוגיים שנמצאים בקבוצה $[100]$ . סה״כ אנחנו בוחרים $\binom{50}{3}$ קבוצות כאלו.
* המקרה השני נרצה לבחור זוגי אחד ושני מספרים אי זוגיים. נחלק את הבחירה לשני שלבים ונכפיל לפי עקרון הכפל. 

__נבחר קודם זוגי__ זאת בחירה של $\binom{50}{1}$ נכפיל זאת בבחירה של שני מספרים אי זוגיים מתוך 50 לכן: $\binom{50}{2}$ . סה״כ התוצאה תיהיה הכפל בין השני האפשרויות . סה״כ נוכל לבחור
$$\binom{50}{2}\cdot\binom{50}{1}+\binom{50}{3}$$
אפשרויות. לבחירת מספרים מתוך $[100]$ כך שסכומם הוא זוגי.

![[Pasted image 20220702182420.png]]
__דרך אחת__ נבחר מספר זוגי כלשהו, כדי שהמכפלה תהיה זוגית, ואז נוכל לבחור $14$ מספרים איך שבא לנו.
__דרך שנייה__ נוכל לבדוק בכמה אופנים נוכל לספור מספרים שונים מ $[100]$ כך שמכפלתם היא אי זוגית. לאחר מכן נחסר זאת מבין מספר האפשרויות לבחור $15$ מספרים מ $[100]$. 
נלך על הדרך השנייה, על מנת לבחור $15$ מספרים שמכפלתם תהיה אי זוגית צריך סך הכל לבחור $15$ מספרים מתוך $50$ אי זוגיים כיוון שאם נכפיל אפילו במספר זוגי אחד התוצאה תהיה מספר זוגי לכן סך הכל $\binom{50}{15}$. וכדי לבחור $15$ מספרים מ$[100]$ צריך $\binom{100}{15}$ ולכן סה״כ 
$$\binom{100}{15}-\binom{50}{15}$$
__נשים לב__ יהיה בעייתי להגדיר את הפתרון לבעיה כבחירה של מספר זוגי ולאחר מכן לבחור את כל השאר בלי הגבלה , עלולה לגרור כפילויות בפתרון , למשל: בחירה של 2 ואז במסגרת ה 14 מספרים הנותרים לבחור את המספר 4 יהיה שונה מבחירה של 4 ולאחר מכן במסגרת ה14 השונים לבחור את המספר 2 (כשכל היתר זהים). זה ייחשב אופציות שונות אך זה בעצם אותה האופצייה. 

הפתרון שלנו עובד כיוון שאנחנו עובדים בשני עולמות שונים, קבוצות זרות , הזוגיים מול האי זוגיים. 
נוכל להתגבר על הבעיה הזו על ידי בחירת כל הזוגיים שישתתפו במכפלה ואז בשאר הפעמים את האי זוגיים. במקרה זה יש הרבה אפשרויות, אולי יהיו 15 זוגיים ואולי זוגי אחד , כולם מספיקים בשביל שהתנאי של התרגיל יתקיים, אלו קבוצות זרות ולכן נחבר אותן לפי עקרון החיבור (הקבוצות שבכולם יש 2 מספרים זוגיים זרות מהקבוצות שבכולם יש זוגי אחד בלבד למשל).
לכן הפתרון יהיה סכימה של בחירה של $k\in[15]$ מספרים זוגיים ולאחר מכן (כמו שאמרנו זה מעיד על עקרון הכפל הביטוי הזה) $15-k$ מספרים אי זוגיים. סה״כ נקבל - 

$$\sum\limits_{k=1}^{15}{\binom{50}{k}\cdot\binom{50}{15-k}}$$

#### הוכחה בדרך קומבינטורית 
הוכחת משוואה בדרך קומבינטורית למשל נרצה להוכיח ששני הפתרונות הנ״ל שקולים, כלומר 
$$\sum\limits_{k=1}^{15}{\binom{50}{k}\cdot\binom{50}{15-k}}=\binom{100}{15}-\binom{50}{15}$$
נרצה למצוא בעיה קומבינטורית שתקיים ששני האגפים יהיו הפתרונות שלה. כל אחת בדרך אחרת. בגלל שהן פותרות את אותה בעיה אז הן שקולות. בפועל, נתבונן באחד האגפים ונמצא לו בעיה קומבינטורית שפותר , לאחר מכן נסביר למה האגף השני פותר את את אותה הבעיה.


![[Pasted image 20220703115519.png]]ֿֿ

אגף ימין הוא פתרון של הבעיה הקומבינטורית הבעיה, בחירה של $r$ דברים מתוך $m+n$ עם חזרה ובלי חשיבות לסדר. מתוך קבוצה של $n$ סטודנטים ו $m$ מרצים בוחרים $r$ להיות חברי וועדה. לכן זו בחירה של $r$ פעמים מתוך $n+m$. אפשרויות , בלי חזרה ועם חשיבות לסדר.

באגף השמאלי, בוחרים קודם כל $k$ חברי ועדה מתוך $n$ סטודנטים, לאחר מכן בוחרים $r-k$ חברי ועדה מתוך $m$ מרצים. ישנם מספר רב של מקרים בגלל שלא הגבילו אותנו על הכמות של הסטודנטים או מרצים שאפשר לבחור, למשל  בחירה של סטודנט אחד ו $r-1$ מרצים...

![[Pasted image 20220703122859.png]]

נתחיל באגף ימין, יש בו מכפלה ולכן נספר סיפור שבו בוחרים משני שלבים, בשלב הראשון יש $n$ אפשרויות, ובשלב השני $2^{n-1}$. בחירה של $2^{n-1}$ יכולה לתאר באופן כללי בחירה עם חזרה ועם חשיבות לסדר, למשל בחירה של תת קבוצה מתוך קבוצה עם $n-1$ איברים.
למשל נוכל בדומה לסיפור הקודם להגדיר שיש לבחור יו״ר לועדה מתוך $n$ מתמודדים , לאחר מכן יש לבחור כמה אנשים שרוצים מתוך הנותרים כדי לסייע לאותו יושב ראש, כלומר חייב לבחור מישהו מתוך $n$ אנשים, ולאחר מכן ניתן לבחור כל תת קבוצה המוכלת בקבוצה של $n-1$ אנשים.
באגף שמאל, נוכל לענות על הבעייה שלנו באופן הבא, מתוך $n$ הסטודנטים לבחור $k$ שיכהנו בוועדה, ואז מתוך $k$ חברי הועדה לבחור את היו״ר. לזה יהיה $k$ אפשרויות. במקרה הזה בחירה של $k$ מתוך $n$ היא בלי חזרה ובלי חשיבות לסדר ולכן זה הבינום $\binom{n}{k}$ ועל כל אפשרות יש לבחור מתוך ה$k$ שנבחרו יושב ראש. כיוון שאין הגבלה על כמה אנשים ניתן לבחור לועדה , כל בחירה תהווה קבוצה זרה ביחס לבחירה אחרת ולכן נוכל לחבר לפי עקרון החיבור ונקבל $\sum\limits_{k=1}^{n}{k\binom{n}{k}}$ .

#### פתרונות שלמים אי שליליים למשוואה
מספר הפתרונות למשוואה $\sum\limits_{i=1}^{n}{x_{i}}=k$ כאשר $x_{i}\geq 0$ הינו $\binom{n+k-1}{n-1}$ כיוון שמדובר בבחירה של ערכים עם חזרה ובלי חשיבות לסדר.

__ומה אם מדובר באי שיוויון?__ 
$\sum\limits_{i=1}^{n}{x_{i}}\leq k$ , נגדיר משתנה חוסר $y$ וכעת עובדים עם $n+1$ משתנים על המשוואה $\sum\limits_{i=1}^{n}{x_{i}}+y=k$ כל פתרון של המשוואה הזאת יהיה באופן מיידי פתרון של האי שיוויון הדרוש. כלומר סך הכל $\binom{n+k}{k}$ אפשרויות.


__תרגיל__ : במכללה כלשהי לומדים לתואר במדעי המחשב במשך ארבע שנים. 
_א_. בכמה דרכים אפשר לבחור ועד של 10 לתמידים לייצוד תלמידי מדעי המחשב, כאשר מה שחשוב הוא כמה נציגים נבחרו מכל מחזור ולא אלו תלמידי נבחרו?

__פתרון__ נגדיר $x_{i}:i\in[4]$ כמספר הנציגים שניתן לבחור מכל מחזור (יש 4 שנים), נשים לב שבתוך כל מחזור מדובר בבחירה בלי חזרה ובלי חשיבות לסדר, עם זאת , בבחירה מבין ארבעת המחזורים, זאת בחירה עם חזרות כיוון שניתן להחליט שבוחרים רק ממחזור אחד ומוותרים על האחרים. אינטואיטיבית היה אפשר להגיד עקרון החיבור אבל חסר לנו המון מידע כמו כמה אנשים יש בכל מחזור, וכדומה.. נסתכל על זה אחרת.
סה״כ בעצם מבקשים פתרון למשוואה $\sum\limits_{i=1}^{4}x_{i}=10$ . וזאת משוואה שאנחנו יודעים כמה אפשרויות יש לפתרון שלה, $\binom{13}{3}$ אפשרויות. 

_ב_. בכמה דרכים אפשר לבחור את הוועד כך שייבחר לפחות תלמיד אחד משנה א, לפחות אחד משנה ב , לפני שניים משנה ג ולפחות שניים משנה ד. נוכל להשתמש בקונספט של משתני חוסר כדי להפוך את זה למשוואה. נגדיר $y_{1,2}=x_{1,2}-1$ בהתאמה ונגדיר $y_{3,4}=x_{3,4}-2$ בהתאמה. 
זה עצם אומר שלכל $y_{i}$ שנבחר מעצם איך שהגדרנו אותו ל $x_{i}$ יעבור את הערך המינימלי שהגדרנו לו. אבל מאיפה וכמה אפשר לפתור ?  סך הכל נוכל להגדיר את המשוואה הבאה
$$\sum\limits_{i\in[4]}y_i=\sum\limits_{i\in[4]}x_{i}-1-1-2-2=\sum\limits_{i\in[4]}x_{i}-6=10-6=4$$
כלומר אם הסכום של $x_{i}$ יהיה $10$ ביחד עם ההגבלות שהגדרנו הסכום של $y_{i}$ יצטרך להיות $4$ . סה״כ 
קיבלנו משוואה עם $4$ נעלמים שנרצה שערכה יהיה $4$ הפתרון של זה הוא $\binom{7}{3}$ אפשרויות.

#### עקרון שובך היונים
עקרון המכונה גם עקרון דריכלה, הוא עקרון פשוט ואינטואיטיבי מאוד, עם זאת, ניתן להוכיח איתו תוצאות רבות שאינן טריוויאליות כלל וכלל.

__משפט__ אם מכניסים $n+1$ ל $n$ שובכים, אז קיים שובך שבו יש לפחות $2$ יונים.  ובאופן כללי, אם מכניסים $m$ יונים ל $n$ שובכים אז קיים שובך שבו יש לפחות $\lceil\frac{m}{n}\rceil$ יונים.
(במונחים של פונקציות זה אומר שאם יש פונקצייה מ $A$ ל $B$ כך ש מספר האיברים ב $B$ גדול יותר מ $A$ אז הפונקצייה בהכרח חח״ע).

![[Pasted image 20220703194522.png]]

נשים לב שבשאלה לא רשום שתתי הקבוצות צריכות להכיל את כל המספרים עם זאת הן חייבות להיות שונות. הסכום המקסימלי של שישה מספרים כאלה הוא כאלה הקבוצה תהיה
$\{11,12,13,14,15,16\}$ . במצב כזה הסכום יהיה $81$ והקבוצה עם הסכום המינימלי תהיה $\{1,2,3,4,5,16\}$ ובמצב כזה הסכום הוא $31$. כלומר יש $50$ סכומים אפשריים אבל מספר תתי הקבוצות הנ״ל בהכרח יהיה $2^{6}=64$ כלומר לפי עקרון שובר היונים, יש לפחות 2 קבוצות שסכומן יהיה זהה, כי אי אפשר להתאים לכל תת קבוצה סכום ספציפי.
   

#### הבינום של ניוטון
נוכל להשתמש במשפט הבינום של ניוטון כדי לפתוח פולינום באופן כללי: 
$$(a+b)^{n}=\sum\limits_{k=0}^{n}\binom{n}{k}a^{k}b^{n-k}$$
ההוכחה של זה יחסית פשוטה , בישבילה נבין מה בעצם המשמעות של הביטוי באגף ימין, למשל כאשר $n=2$ נקבל $aa+ba+ab+bb$ , אם נסתכל על הביטוי כך, בלי לחבר את הגורמים הרלוונטים בעצם זה אומר שיש כל כל סוגר שיש לנו נוכל לבחור לקחת או את $a$ או את $b$ באופן כזה שסכום החזקות שלהם יהיה $n$ . יש פה שילוב של עקרון הסכום והכפל, על כל בחירה של $a$ נגיד אם בחרנו בו $k$ פעמים נצטרך לבחור את $b$,  $n-k$ פעמים פה יבוא עקרון הכפל כיוון שקודם נבחר את $a$ וא את $b$ . אבל בגלל ש $k$ שייך ל $[n]\cup{\{0\}}$ אז על כל $k$ שנבחר נקבל קבוצה זרה ביחס לבחירה של $k$ אחר. סה״כ נקבל את הנוסחה הנ״ל.

##### מסקנות מהבינום של ניוטון 
1) $\sum\limits_{k=0}^{n}\binom{n}{k}=2^{n}$ __סכום האיברים בשורה ה $n$ ית במשולש פסקל. הגיונית זה עובד כי זה בעצם מייצג את כל תתי הקבוצות בגודל $k$ שאפשר לבחור מקבוצה בגודל $n$. הסכימה הזאת מייצגת את האפשרות לבחור את כל תתי הקבוצות בגודל אחד ולאחר מכן את כל תתי הקבוצות בגודל 2 וכן האלה, שזה אכן מכסה את קבוצת החזקה של כל קבוצה בגודל n__
2)  $\sum\limits_{k=0}^{n}(-1)^{k}\binom{n}{k}=0$  זה נובע מהצבת $-1,1$ בערכי הבינום של ניוטון.
3) $\sum\limits_{k=0}^{n}k\binom{n}{k}=n\cdot 2^{n-1}$ 
4) [משולש פסקל](https://he.wikipedia.org/wiki/%D7%9E%D7%A9%D7%95%D7%9C%D7%A9_%D7%A4%D7%A1%D7%A7%D7%9C)- נובע גם מהסימטריות שאומרת ש $\binom{n}{n-k}=\binom{n}{k}$ . ומהעובדה ש $\binom{n}{0}=1$ וגם $\binom{n}{1}=n$. משולש פסקל מייצג דרך נוחה במיוחד להציג את כל המקדמים הבינומיים האפשריים, מסתבר שיש יחס מעניין בין כל מיני מקדמים בוניים שתיכף נדבר עליהם. 
![[Pasted image 20220703213146.png]]
כל שורה במשולש מכילה את המקדמים הבינומיים האפשריים לאותה עמודה, לפי הסדר...
זה לא נותן לנו הרבה, אבל אם מציבים את הערכים נקבל דבר די מעניין 
![[Pasted image 20220703213239.png]]
מדובר במשולש סימטרי (נובע מהדברים שרשמתי למעלה) וגם הקצוות והקודקוד העליון שווים ל 1.
נתון מעניין נוסף הוא הבא 
![[Pasted image 20220703213416.png]]
אלה גם כן נובעים מההעובדה שהבינום של $n$ על 1 זה תמיד n.

אחד הדברים הכי מעניינים כאן הם הנ״ל
![[Pasted image 20220703213551.png]]
כל תא יהיה הסכום של שני התאים שמעליו, או באופן מתמטי 
$$\binom{n}{k}=\binom{n-1}{k-1}+\binom{n-1}{k}$$
ישנם שני מקרי קצה-
כאשר $k=0$ יתקיים $\binom{n-1}{-1}=0$
כאשר $k=n$ יתקיים $\binom{n-1}{n}=0$

5) 
$$\binom{n}{k}\binom{k}{m}=\binom{n}{m}\binom{n-m}{k-m}\bigg|0\leq m\leq k\leq n\in\mathbb{N}$$
#### עקרון ההכלה וההדחה 
עקרון ההכלה וההדחה מאפשר לחשב את הגודל של איחוד הקבוצות באופן הבא 

$$\displaylines{
|A_{1}\cup A_{2}|=|A_{1}|+|A_{2}|-|A_{1}\cap A_{2}|\\
\big|\bigcup_{i\in[3]} A_{i}\big|=|A_{1}|+|A_{2}|+|A_{3}|-|A_{1}\cap A_{2}|-|A_{1}\cap A_{3}|-|A_{2}\cap A_{3}|+\big|\bigcap_{i\in[3]} A_{i}\big|
}$$
באופן כללי זה ייראה ככה: 

$$\bigg|\bigcup_{i=1}^{n}A_{i}\bigg|=\sum\limits_{i=1}^{n}|A_{i}|-\sum\limits|A_{i}\cap A_{j}|+\sum\limits|A_{i}\cap A_{j}\cap A_{k}|-\dots+(-1)^{n+1}\big|\bigcap_{i=1}^{n} A_{i}\big|$$
ברמה הטכנית נרצה לפתור שאלות שמבקשות מאיתנו לחשב אפשרות של דברים המקיימים או תנאי $a$ או תנאי $b$ .

למשל: כמה מספרים מתחלקים ב $[1000]$ מתחלקים ב $3$ או $4$ או $5$ ?
נסמן $A_{i}:i\in\{3,4,5\}$ את קבוצות המספרים ב$[1000]$ המתחלקים ב $i$ . ונרצה לחשב את $\bigg|\bigcup_{i\in\{3,4,5\}}A_{i}\bigg|$ . את איחוד זה נחשב עם הכלה והדחה...

באופן דומה נוכל להשתמש ב״משלים״ כדי לחשב את ה ״וגם״ למשל, כמה מספרים ב$[1000]$ לא מתחלקים ב$3$ וגם לא ב $4$ וגם לא ב $5$ .

בנוסף, בהרבה מהמקרים יכול להיות מצב שכל החיתוכים של אותו מספר קבוצות יהיו זהים בגודלם , ובמצב זה מספיק לחשב חיתוך אחד ולהכפיל בכמה חיתוכים יש. השאלה כמה חיתוכים שונים של $k$ קבוצות יש מתוך $n$ קבוצות. זו בחירה בלי חזרה,  ובלי חשיבות לסדר. לכן יש $\binom{n}{k}$ חיתוכים שונים, כלומר אם נרצה את 2 חיתוכים ואנחנו יודעים שהן כולם שווים אז יש $\binom{n}{2}$. ואם זה יתקיים לכל מספר קבוצות שנרצה אז יתקיים שנוסחת ההכלה והדחה תהיה 
$$\sum\limits_{k=1}^{n}(-1)^{k-1}\cdot\binom{n}{k}\alpha_{k}$$ כאשר $\alpha_k$ מייצגת את החיתוך בין $k$ קבוצות .


![[Pasted image 20220703172455.png]] 

נחשב את מספר הדרכים שבהן לפחות מכתב אחד של נוימן ייכנס למעטפה המקורית שלו, ונחסר את זה מסך כל הדרכים להכניס את המכתבים למעטפות. 

ראשית, כדי לסדר את המכתבים ל 10 מעטפות יש $10!$ אפשרויות.
כעת, נסמן ב$A_{i}$ את קבוצת כל החלוקות של המכתבים למעטפות, שבהן המכתב ה $i$ נכנס למעטפתו המקורית. 

מטרתנו היא לחשב את 
$$10!-\big|\bigcup_{i=1}^{10}A_{i}\big|$$

את האיחוד נחשב עם עקרון ההכלה וההדחה. ראשית, מהו $|A_{i}|$ ? המכתב ה$i$ נכנס בוודאות למעטפתו המקורית, וכל שאר ה$9$ לאן שרוצים ולכן $\forall_{i\in[10]}:|A_{i}|=9!$ .

כיוון שיש $10$ קבוצות בודדות והוכחנו שעוצמת כל קבוצה לא משנה מי ה $i$ היא אותו דבר אז סך הכל מספר האפשרויות שמעטפה אחת בלבד תכנס למקומה המקורי הוא : בחירה של קבוצה אחת מוך 10 ולאחר מכן סידור ה 9 האחרות כלומר סך הכל 
$$\sum\limits_{i=1}^{10}|A_{i}|=\binom{10}{1}9!$$
נעבור לחיתוכים של שתי קבוצות , כמו מקודם רק שהפעם 2 מכתבים נכנסים למקומם המקורי, כלומר $8!$ אפשרויות. וסה״כ על כל הבחירות האפשריות יש 
$$\sum\limits_{1\leq i,j\leq10}|A_{i}\cap A_{j}|=\binom{10}{2}8!$$
ובאופן כללי נקבל מ בחירה של קבוצה אחת עד בחירה של 10 קבוצות : 
$$\sum\limits_{i\in[10]}\binom{10}{i}(10-i)!$$
סה״כ לפי הנוסחה של הכלה והדחה נקבל 

$$\big| \bigcup_{i=1}^{10} A_{i}\big|=\sum\limits_{k=1}^{10}(-1)^{k-1}\binom{10}{k}(10-k)!$$
לכן התשובה היא 
$$\displaylines{10!-\sum\limits_{k=1}^{10}(-1)^{k-1}\binom{10}{k}(10-k)!=\binom{10}{0}(10-0)!-\sum\limits_{k=1}^{10}(-1)^{k-1}\binom{10}{k}(10-k)!\\=\sum\limits_{k=0}^{10}(-1)^{k}\binom{10}{k}(10-k)!}$$
__הערה:__ 
תמורות כאלו - שאף אחד לא מגיע למקומו המקורי, נקראות תמורות אי סדר מלא. או במילים אחרות, תמורות ללא נקודת שבת. (נקודת שבת זו נקודה המקיימת שהתמונה של אותה הנקודה היא הנקודה עצמה. [נקודת שבת](https://he.wikipedia.org/wiki/%D7%A0%D7%A7%D7%95%D7%93%D7%AA_%D7%A9%D7%91%D7%AA)). זה בעצם מה שחישבנו עכשיו כי לקחנו את כל הסידורים האפשריים והורדנו את כל האפשרויות של קבוצה עם $i$ אנשים כך שכל אחד בקבוצה מקבל את המכתב המתאים לו.
 
![[Pasted image 20220703182453.png]]
נחלק לשלבים. בשלב הראשון ניתן ל3 אנשים בידיוק את המכתב שלהם, בשלב השני נפזר את 7 האנשים בין 7 אנשים שונים כך שאף אדם לא יקבל את המכתב המיועד לו. 

__שלב ראשון__ נבחר 3 אנשים מתוך 10, ניתן לעשות זאת ב $\binom{10}{3}$ אופנים כלומר שמדובר בבחירה בלי חשיבות לסדר ובלי חזרה.
__שלב שני__ נרצה להגדיר תמורת אי סדר מלא על $7$ האנשים הנותרים. שזה כמו בסעיף א רק במקום $10$ שמים $7$. 
כעת נכפיל בין התוצאות והתשובה תהיה 
$$\binom{10}{3}\cdot{\sum\limits_{k=0}^{7}(-1)^{k}\binom{7}{k}(7-k)!}$$
# תורת הגרפים
גרף יסומן כ $G=(V,E)$ כאשר $V$ זאת קבוצת הקודקודים או צמתים ו $E$ זאת קבוצת הקשתות , כלומר קבוצה של זוגות סדורים כך שכל זוג איבריו שייכים ל $V$ והם מסמלים חיבור בין שני קודקודים אלו בגרף.
איברי הקודקודים מסומנים $v\in V$ .

בקורס זה נתעסק עם גרפים פשוטים, שהם גרפים שאין בהם לולאות כלומר קשת מקודקוד לאותו קודקוד, ואין קשתות מקבילות כלומר הקשת מ א ל ב שקולה לקשת מ ב ל א. 

דוגמה לגרף פשוט : 
![[Pasted image 20220703232405.png]]

__מונחים בסיסיים בתורת הגרפים__ 
* זוגות של קודקודים השייכים לקבוצת הקשתות נקראים ״שכנים״.
* הדרגה של קודקוד $v$ תסומן ב  $\Gamma(v)$ והיא תהווה את קבוצת כל השכנים שיש לאותו קודקוד כלומר $\Gamma(v)=\{u|(v,u)\in E\}$ .
* הדרגה של קודקוד הינה $deg(v)$ והיא מסמלת את מספר הצלעות החלות ב $v$ כלומר $|\Gamma(v)|$ 

__משפטים בסיסיים__ 
* לגרף פשוט עם $n$ קודקודים יש לכל היותר $\binom{n}{2}$ קשתות.
* __למת ללחיצה הידיים__ - סכום כל הדרגות הוא זוגי ויתקיים 
$$\sum\limits_{v\in V}deg(v)=2|E|$$
ומסקנה מתבקשת מכך היא שבגרף פשוט תמיד ישנו מספר זוגי של קודקודים בדרגה אי זוגית.